---
layout:      page
sidebar:     right
breadcrumb:  true

title:       "Migration Aid International"
subheadline: "Migration Aid International egy önkéntes civil kezdeményzés, mely életmentő segítséget nyújt a menedékkérőknek."
meta_teaser: "Migration Aid International egy önkéntes civil kezdeményzés, mely életmentő segítséget nyújt a menedékkérőknek."
teaser:      "Migration Aid International egy önkéntes civil kezdeményzés, mely életmentő segítséget nyújt a menedékkérőknek."
header:
   image_fullwidth: "header.jpg"
   
categories:
    - info

tags:
    - migaidint
    - info
---
A Migration Aid közössége több mint négy hónapja kezdte meg a Magyarországra érkezett menedékkérők támogatását. Látván, hogy adományaikkal életeket mentenek meg, rengeteg ember mozdult meg segítő szándékkal. Nagyon sokan idejükkel, energiájukkal támogatták a segítő kezdeményzést. Ennek nyomán néhány hónap alatt létrejött Magyarország történetének talán egyik legnagyobb önkéntes hálózata.

A menedékkérők október közepe óta már nem használhatják Magyarországot tranzitországként, de a magyar lakosság a határainkon kívül vándorlókat továbbra is odaadással segíti élelem, ruházat és egyéb adomány formájában. Az ellátás biztosításában egyre nagyobb szerepet kap az adományozók és az önkéntesek határokon átívelő összefogása, illetve koordinációja.

Ezért a Migration Aid koordinátorai úgy döntöttek, hogy a nemzetközi tevékenységek hatékonyabb szervezésére a tervezett magyar Migration Aid Egyesület mellett egy új segélyszervezetet hoznak létre, amely a Migration Aid International (MAI) elnevezést kapta. A Migration Aid International bejegyzése a napokban Nagy-Britanniában ún. charity-ként (non-profit jogi személyiségként) megtörtént.

A Migration Aid International a segítő tevékenységeit projektekbe szervezi. A projektek átlátható költségvetéssel gazdálkodnak és a felhasznált adományok elszámolása rendszeresen megjelenik a MAI weboldalán.

Elképzeléseink szerint a magyar bejegyzésű Migration Aid Egyesület hazai terepmunkával, utógondozással, menedékkérőknek és helyzettől függően más rászoruló csoportoknak nyújtott jogi, integrációs és szociális segítséggel, menekültüggyel kapcsolatos társadalmi, közéleti tevékenységgel és adománygyűjtéssel foglalkozik majd, továbbá a facebook csoport működéséhez szükséges feltételeket biztosítja.

A Migration Aid International képviseletét egy 6 fős igazgatóság látja el, amelynek tagjai:
dr. Dani Katalin (General Director)
Dávidáné Albert Gabriella (General Director)
Fritz Katalin (Director of Finances)
Sári Dalma (General Director)
Siewert András (Director of Operations)
Zsohár Zsuzsanna (Director of Migration Management)

Székhely: 5 High Street, Westbury on Trym, Bristol BS9 3BY, United Kingdom

Weboldal: [www.MigAid.org](www.MigAid.org)

Facebook oldal: [http://www.facebook.com/migaid.org](http://www.facebook.com/migaid.org)

Twitter: [https://twitter.com/migrationaidint](https://twitter.com/migrationaidint)
