---
layout:      page
sidebar:     right
breadcrumb:  true

title:       "Önkéntesek"
subheadline: "Közvetlen módja a segítségnek"
meta_teaser: "Ha személyesen szeretnél segíteni, várunk a fő pályaudvaroknál, ahova érkeznek, vagy ahonnan tovább indulnak a menekültek. Keresd a Migration Aid kitűzővel ellátott rutinos segítőket, és csatlakozz hozzájuk!"
teaser:      "Ha személyesen szeretnél segíteni, várunk a fő pályaudvaroknál, ahova érkeznek, vagy ahonnan tovább indulnak a menekültek. Keresd a Migration Aid kitűzővel ellátott rutinos segítőket, és csatlakozz hozzájuk!"
header:
   image_fullwidth: "header.jpg"

categories:
    - "segits"

tags:
    - önkéntesek
    - info
---

Megtalálsz minket személyesen a fő pályaudvaroknál Budapesten, Győrben, Bicskén, Cegléden, Debrecenben, Szolnokon, Békéscsabán és Székesfehérváron, ahova érkeznek vagy ahonnan tovább indulnak a menekültek. Itt ételt, vizet, tisztálkodó szereket, gyakran ruhát és információkat osztunk, lehetőségünk szerint egészségügyi ellátást is biztosítunk, illetve alkalmanként átkisérjük őket a következő állomásig.

{% include alert text='Minden segítő kézre szükség van, még ha csak egy órára érsz is rá!' %}

Keresd a [Migration Aid kitűzővel]({{ site.url }}/images/logo-160.jpg) ellátott rutinos segítőket, és csatlakozz hozzájuk!

**Férfi önkéntesek** segítségét várjuk főként a Nyugati pályaudvarra esténként az ételosztás segítéséhez, a rend és szervezettség fenntartásához!

**Orvosok, nővérek, pszichológusok, tolmácsok, fordítók, jogászok** segítségére nagy szükség van!

A menekültek többsége nagyon messziről érkezik, hosszú és viszontagságos utat megtéve, sokuk gyalog és kimerülve, gyakran lelkileg is meggyötörten. Fizikai és szellemi ellátásra is szükségük van, akár útközben, akár a menekülttáborban.

Akad közöttük, aki beszél angolul, de a többség csak az anyanyelvén, ezért nagy szükség van **urdu, pastu, arab, török, kurd, fárszi, albán, valamint időnként francia tolmácsokra**, akik megkönnyítenék a kommunikációt és ezáltal a segítségnyújtást.

Ha tudnál segíteni, kérjük a <a href="https://www.facebook.com/migrationaidhungary"><b>facebook-oldalunkon</b></a> keresztül privát üzenetben lépj velünk kapcsolatba!
