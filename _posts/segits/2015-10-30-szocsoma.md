---
layout:      page
sidebar:     right
breadcrumb:  true

title:       "MigAid + SzoCsoMa"
subheadline: "A Migration Aid és a SzoCsoMa közös gyűjtése Magyarországon mélyszegénységben élő családok számára"
meta_teaser: "A magyarországi akut menekültkérdés enyhülésével nagyobb hangsúly tudunk fektetni a Magyarországon élő, segítségre szorulókra."
teaser:      "A magyarországi akut menekültkérdés enyhülésével nagyobb hangsúly tudunk fektetni a Magyarországon élő, segítségre szorulókra."
header:
   image_fullwidth: "header.jpg"
   
categories:
    - "segits"

tags:
    - szocsoma, mélyszegénység
---

# SzoCsoMa gyűjtés a mélysegénységben élők javára

A magyarországi akut menekültkérdés enyhülésével nagyobb hangsúly tudunk fektetni a Magyarországon élő, segítségre szorulókra. Még a nyáron, a Keleti pályaudvar hőskorszakában figyeltünk fel arra, hogy kétségbeesésében jó pár család elhagyni kényszerül korábbi otthonát, és a teljes létbizonytalanságot választva, Budapestre indul.

Munkánk során számos segélyszervezettel kerültünk kapcsolatba, nagyon sok intézménnyel osztottuk meg a hozzánk került adományokat. A magyar hajléktalanok mellett anyaotthont, fogyatékosokat ellátó intézményt és nehéz helyzetben lévő zsákfalut is igyekeztünk támogatni. Jelenleg a SzoCsoMával alakítottunk ki olyan együttműködést, melynek keretén belül a Migration Aid felvállalta a már hosszabb ideje működő szervezet őszi kampányának meghirdetését. Saját támogatói bázisunk körében hirdetve szeretnénk segíteni a kezdeményezésnek, melynek elsődleges célja a mélyszegénységben élők életszínvonalának növelése, valamint a gyermekek napi szintű élelmezésének megoldása.

Az alábbiakban a SzoCsoMa felhívása olvasható. Felhívjuk a figyelmet, hogy a gyűjtés helyszíne eltérő, a Migration Aid saját publicitása révén támogatja a kampányt, a szükséges erőforrásokat a SzoCsoMa önkéntesei biztosítják.

A kampányhoz, melyben 2015. október 30. és november 13. között veszünk részt, sok sikert kíván a Migration Aid közössége

"A Szociális Csomagküldő Mozgalom a mélyszegénységben, többnyire szegregáltan élő embereket keresi fel és minden módon segít nekik, főleg csomagküldéssel. Tagunk bárki lehet, aki ilyen csomagot maga küld, vagy tartalmát eljuttatja továbbításra hozzánk. Ezeket az adományokat a legszegényebbeknek továbbítjuk és személyes ismeretséggel érjük el a hiteles elosztást, nem ömlesztetten, kontroll nélkül, nagy tömegben.
Ehhez segítség kell, társadalmi összefogás, mivel az élelem beszerzése valóságos megpróbáltatás, akkor, amikor használt ruhanemű beszerzése csekély gonddal jár. Ugyanez a helyzet a tisztálkodó szerekkel, tisztító szerekkel és a gyógyszerrel. Egyszerű patikaszereket nélkülöznek támogatottjaink, így lehetetlen a kisgyerek lázának, a fogfájás, vagy bélfertőzés csillapítása. Az eljuttatás költségeinek támogatásra, valamint alkalmi életkrízis megoldására pénzadományokat is várunk azoktól, akik nem kívánnak az élelmiszer-rendeléssel bajlódni. Köszönet annak, aki vállalt feladatunkban mellénk áll!

SZOCSOMA, Kiss Anikó

**Adománylista:**

- tartós élelmiszer:
	- liszt, búzadara, kukoricadara, zabpehely
	- cukor, zsír, olaj	
	- vegeta, fűszer, paprika
	- háztartási keksz
	- tészta
	- vákumcsomagolt szalonna, felvágott, sonka, húskonzerv, májkrém
- csecsemő higiénés csomag (pelenka, törlőkendő, fürdetőkenőcs, popsikrém)
- női higiénés és tisztálkodási csomag
- férfi higiénés és tisztálkodási csomag
- mosószer
- takarítószer és eszköz
- üzemanyag-kártya a szállítmány eljuttatásához

A fentieken túl szívesen fogadunk szállítmányozási felajánlást is. Az önkéntes munkába történő bekapcsolódásról Kiss Anikónál tud érdeklődni a 0670 503 0210 számon, illetve a szocsoma@gmail.com címen.
Az adományokat Budapesten 1088, a VIII., Múzeum utca 19. szám alatt vesszük át. Amennyiben házhozszállítással rendel számunkra, kérjük, hogy lehetőség szerint a déli órákra, azonban mindenképpen 9 és 16 óra közé legyen szíves időzíteni a kiszállítást. Kérjük, hogy a rendelés visszaigazolását legyen szíves a szocsoma@gmail.com címre is továbbítani.

*Raktári kapcsolattartó:*  Rabel Kristóf 0620 775 2714

Felajánlását megköszönve
Kiss Anikó

SzoCsoMa koordinátor"
https://www.facebook.com/SZOCSOMA/
