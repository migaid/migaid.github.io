---
layout:      page
sidebar:     right
breadcrumb:  true

title:       "A Migration Aid csoport"
subheadline: "A csoportról"
teaser:      "Segítünk az úton lévőknek."
permalink:   "/csoport/"
header:
   image_fullwidth: "header.jpg"

image:
    title: "a-csoport-image1.jpg"
---

A *Migration Aid* olyan közösségi kezdeményezés, amely a Magyarországra érkező menedékkérők segítésére alakult.

A 2015 júniusában indult [facebook-csoporthoz](https://www.facebook.com/migrationaid.org) néhány nap alatt több ezren csatlakoztak azzal a szándékkal, hogy humanitárius segítséget nyújtsanak a hazánkba érkezett menedékkérőknek, a nehéz helyzetben lévő emberek utazásának és itt tartózkodásának megkönnyítése érdekében.

A Migration Aid munkájába bekapcsolódott aktivisták a menekülttáborok felé vezető **közlekedési csomópontokban**, és a táborok környékén, így több budapesti helyszín mellett Szegeden, Debrecenben, Bicskén, Fóton és Cegléden is segítették az úton lévőket információval, élelemmel és innivalóval, továbbá alapvető higiéniai és ruházati cikkekkel.

Mivel 2015. szeptember közepe óta a menekülthullám elkerüli Budapestet, ezért a tevékenységünket mi is áthelyeztük a horvát és osztrák határ menti területekre. Budapesti raktárunkban továbbra is fogadunk adományokat és az összegyűlt csomagokat rendszeresen eljuttatjuk a határ menti területekre, ahol a többi civil és karitatív szervezettel együttműködve osztjuk ki azokat.

A Migration Aidhez csatlakozott magánszemélyek és szervezetek nap mint nap több száz idegenbe szakadt menedékkérőnek, köztük rengeteg kisgyermeknek nyújtanak segítséget.

{% include alert info='Csatlakozz Te is a Migration Aid kezdeményezéséhez!' %}

Adományaidat is várjuk, [ezekre van szükségünk]({{ site.url }}/segits/).
